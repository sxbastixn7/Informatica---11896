## Argomenti principali

0. Introduzione generale alla Logica matematica
1. Logica proposizionale: sintassi e semantica
2. Logica del prim'ordine: sintassi e semantica
3. Formalizzazioni: Traduzioni da un linguaggio naturale a un linguaggio formale.

Il termine **logica** è usato con due significati
1. Studio del ragionamento
	La **logica matematica** è lo studio del ragionamento dei matematici
2. Sinonimo di linguaggio formale: logica proposizionale, del prim'ordine, ecc.

Nella maggior parte delle scienze (fisica, chimica, biologia) la verità di un'affermazione è in genere stabilita mediante esperimenti, misurazioni,: se gli esperimenti ripetuti confermano l'affermazione questa è, anche se temporaneamente, accettata, altrimenti è rifiutata.

In matematica cambia il concetto, il criterio è differente. 

> [!question] 
> - $\sqrt{2}$ è un numero razionale, cioè esistono numeri interi positivi di $m$ e $n$ tali che $2=(m/n)^2$? 

In matematica, le affermazioni vere sono i *teoremi*. Essi sono stabiliti mediante dimostrazioni. 

Lo stesso vale in informatica teorica: per sapere se un programma funziona, non basta farlo girare tante volte e vedere che non va mai in *crash*; bisogna dimostrarne la correttezza. 
Tipicamente, un teorema ha la forma seguente:
**Teorema**: sotto date ipotesi vale una tesi. 
Cioè
**Teorema**: Se valgono $P1$ e $P2$ e ... e $Pn$ allora vale anche $Q$ 

$P1$, $P2$, ... , $Pn$ sono le ipotesi del teorema 
$Q$ è la tesi del teorema


> [!example] 
> **Teorema**. Se $n$ è un numero dispari e $m$ è un numero pari, allora $n -+ m$ è dispari.
> 
> Le ipotesi sono: 
> - $n$ è un numero dispari 
> - $m$ è un numero pari 
>La tesi è:
> -  $n + m$ e un numero dispari

Oltre a teorema, altri termini che si usano in matematica per indicare altre asserzioni sono proposizione, lemma, corollario...
Tecnimcamente si tratta di sinonimi: sono tutte affermazioni che ammettono una dimostrazione. 

- Teorema è un enunciato importante, molto significativo
- Proposizione è un enunciato meno importante, comunque interessante.
- Lemma è un enunciato che appare non molto importante per sè, ma che è ausiliario per dedurre altri enunciati
- Corollario è un enunciato la cui dimostrazione segue facilmente da enunciati precedenti

